doc_id,text,year,type,language,company
2020_SR_SE_COOPSWED.pdf," 2020-01-01 – 2020-12-31
 Coop Sverige AB (CSAB), org nr 556710-5480
 Coop Logistik AB (CLAB), org nr 556710-2453
Lagstadgad hållbarhetsrapport verksamhetsåret 2020
Rapportens omfattning
Den här rapporten avser Coop Sverige AB samt Coop Logistik AB och avser verksamhetsåret
2020. Styrelsen för respektive bolag har ansvar för innehållet i hållbarhetsrapporten.
Coop Sverige AB och Coop Logistik AB ingår i Coop Gruppen vilket innebär att en stor del av
hållbarhetsarbetet sker samordnat (se mer om samordningen av hållbarhetsarbetet nedan). Därför
kan ytterligare beskrivning av gruppens hållbarhetsarbete hittas på Coops hemsida och delvis i
årsberättelsen som offentliggörs årligen i mars och kan även den hittas på Coops hemsida.
Coop Gruppen består av 29 konsumentföreningar, Coop Butiker & Stormarknader AB (CBS) samt
Coop Sverige (CSAB) inklusive Coop Logistik AB (CLAB), och Coop Vardagshandel AB. I
resultatindikatorerna nedan som avser hela Coop Gruppen kommer datan från CSAB, CBS, Coop
Vardagshandel (inklusive både omställda och icke omställda f.d. Nettobutiker) och de största
detaljhandelsdrivande konsumentföreningarna med butiker under varumärket Coop om inget annat
anges. De resultat som gäller för Coop Sverige AB och Coop Logistik AB redovisas separat nedan
och kan jämföras med det övergripande resultatet för hela Coop Gruppen. Rapporten följer
årsredovisningslagen och det tillägg om obligatorisk hållbarhetsredovisning.
Den kooperativa affärsmodellen – grunden för en hållbar verksamhet
Ända sedan konsumentkooperationens start 1899 har det grundläggande syftet varit att skapa
medlemsnytta genom den samlade styrkan av många medlemmars konsumtion. Idag ägs Coop av
cirka 3,5 miljoner medlemmar som genom sitt personliga engagemang och sina inköp lägger grunden
för verksamheten. Allt överskott som skapas går tillbaka till medlemmen eller återinvesteras i
verksamheten, vilket skapar ett cirkulärt kretslopp som bilden visar nedan.
Organisationen vilar på en kooperativ värdegrund och styrs demokratiskt utifrån principen en medlem,
en röst. KFs vision är Sveriges viktigaste konsumentkraft, den ger vägledning för Coop och
medlemmen. Med medlemmarnas intresse för ögonen agerar Coop för att bidra till en hållbar
utveckling och att leva upp till vår vision – att vara den goda kraften i mat-Sverige. Eftersom vi inte
                                                                                                        1

drivs av kortsiktiga finansiella intressen kan vi fatta beslut som lägger grunden för långsiktig hållbarhet
för såväl den egna organisationen som vår omvärld. Med vår stora medlemsbas i ryggen kan vi
dessutom vara en stark röst i samhällsdebatten och ta strid för konsumenternas bästa. Vårt kundlöfte
är att erbjuda prisvärd, hållbar matglädje och genom vår kooperativa affärsmodell gör vi det möjligt för
medlemmarna att minimera det avtryck och den påverkan konsumtion och vår verksamhet har på
omvärlden.
Den första bilden nedan illustrerar vår cirkulära kooperativa modell, med medlemmarna i centrum.
Modellen visar hur vi genom vår kooperativa ägarform lägger grunden för både ett hållbart ägande
och så hållbar konsumtion som möjligt. Evighetssymbolen visar hur den kooperativa modellen är ett
slutet kretslopp där alla resurser återinvesteras eller förs tillbaka till medlemmarna.
Coops kooperativa modell
Den andra bilden illustrerar vår gemensamma organisation och ägarstruktur. Ytterst är det
medlemmarna, våra ägare, som genom sitt medlemskap i en konsumentförening och den
demokratiska processen sätter ramarna för vår organisation. I cirkelns kärna finns Coop-systemet,
där vi genom kooperativ samhandel och vår butiksdrift skapar nytta för medlemmarna.
Coops organisationsmodell
                                                                                                      2(15)

Inom ramen för varumärket Coop drivs den 31 dec 2020 totalt ca 800 butiker av den så kallade
ButiksDrivande Verksamheten (BDV), det vill säga föreningarna som är 29 stycken (dock inte alla
butiksdrivande). Genom den partihandel som bedrivs av CSAB för hela gruppen skapas
stordriftsfördelar som gör det möjligt att erbjuda våra kunder och medlemmar hållbara och prisvärda
varor. CSAB centralt ansvarar för frågor som rör inköp, kategori, varuflöden, kommersiellt erbjudande,
online, formatstrategi samt marknadskommunikation, affärsutveckling och affärsstöd. I det ingår både
kvalitetssäkring av processer och rutiner inklusive hållbarhetsfrågor samt revisioner. De 29
föreningarna driver sina butiker under varumärket Coop. Online har en ”Dark-store”, ett plocklager,
som också går under varumärket Coop.
1.     Samordnat hållbarhetsarbete i Coop Gruppen
Enligt det avtal som finns mellan parterna i Coop Gruppen har CSAB det samordnande ansvaret för
hållbarhetsfrågor. Genom det nära samarbetet mellan CSAB och föreningarna säkras
effektivitetsvinster såväl som kvalitet i hållbarhetsarbetet. Avtalet dikterar att CSAB bland annat ska
utarbeta och fastställa gemensam hållbarhetsstrategi och -policys för hela Coop Gruppen samt ge
övriga delar av Coop Gruppen tillgång till en gemensam struktur, uppföljning samt kompetens inom
hållbar utveckling. Genom avtalet åtar sig föreningarna att agera i enlighet med de beslut som fattas
av CSAB gällande hållbarhetsfrågor samt att implementera den gällande hållbarhetspolicyn och
hållbarhetsstrategin.
Eftersom CSAB ansvarar för frågor gällande inköp, varuflöde och leverantörskontroll sker en stor del
av genomförandet av gemensamma hållbarhetspolicyer och -strategier centralt i CSAB. Avsnitten
                                                                                                     3(15)

nedan beskriver huvuddragen av det samlade hållbarhetsarbetet som sker inom Coop Gruppen och
några av de resultat som har uppnåtts. För vidare läsning om hållbarhetsarbetet och de samlade
resultat som har uppnåtts inom Coop Gruppen hänvisas till Coops hemsida samt äldre versioner av
års- och hållbarhetsredovisningar.
2.       Coop Gruppens hållbarhetsarbete
Vårt kundlöfte är prisvärd, hållbar matglädje och vår vision är att vara den goda kraften i mat-Sverige.
För att uppnå detta bedriver vi ett ambitiöst hållbarhetsarbete som styrs av vår policy och vår strategi
för hållbarhet. Via KF är Coop anslutet till FN:s Global Compact, vars principer ger oss riktlinjer och
ställer krav på vårt arbete med mänskliga rättigheter, arbetsvillkor, miljö och anti-korruption. Vi utgår
ifrån de 17 globala målen för hållbar tillväxt och har identifierat de mål där Coop direkt eller indirekt
har en stor påverkan samt kan påverka för att driva utvecklingen framåt. Alla mål hänger ihop och
Coops verksamhet har direkt eller indirekt påverkan på de flesta målområdena. Vår största påverkan
finns inom mål 12 som fokuserar på hållbar konsumtion och produktion.
Vår hållbarhetsstrategi bygger på att integrera hållbarhet i alla våra processer och rutiner för att säkra
att hållbarhetsaspekten är omhändertagen i allt vi gör.
2.1 Hållbarhetsdeklarationen
Under 2020 har CSAB utvecklat hållbarhetsdeklarationen. Ett metodverktyg för att visa ett livsmedels
hållbarhetsavtryck. Utvecklingsarbetet har skett tillsammans med leverantörer och standardägare
samt expertis både internt och externt. Hållbarhetsdeklarationen är till för att dels styra vårt sortiment
till en mer hållbar sammansättning och dels som stöd för mer hållbara val för konsumenten och våra
medlemmar vid köptillfället. Under första halvåret 2021 kommer hållbarhetsdeklarationen att lanseras
först till leverantörer och sen till medlemmen och konsumenten. Läs mer om
hållbarhetsdeklarationens parametrar och regelverket som är framtaget för att visa på hur vi räknat
och vilken metodik vi byggt upp, på coop.se/hallbarhetsdeklarationen.
2.3 Science Based Target - vårt klimatarbete
Vi har under 2020 arbetat fram klimatmål för hela Coop Gruppen i enlighet med Science Based
Target (SBT). Dessa kommer att fastslås av styrelsen och av SBTs organisation. Arbete med att nå
de uppsatta målen kommer att beröra hela Coop Gruppen.
2.1      Vårt sortiment
Eftersom den största indirekta miljömässiga och sociala påverkan från Coops verksamhet kommer
från produktionen av de varor som säljs är det viktigt för oss att göra det möjligt för våra kunder och
                                                                                                       4(15)

medlemmar att välja ett hållbart sortiment. Vi arbetar ständigt för att förbättra och utöka vårt redan
idag stora hållbara sortiment. Ett viktigt sätt kommer vara den under 2020 utvecklade
hållbarhetsdeklarationen.
Vi är stolta över att vara en dagligvarukedja som ligger i topp avseende försäljning av ekologiska
livsmedel, som under 2020 var 8,7% (avser hela Coop Gruppen) av livsmedelsförsäljningen. Detta är
dock tyvärr en fortsatt minskning från 9,2% (2019), vilket är en generell trend vi nu sett under ett par
år i branschen. Vi ser däremot att efterfrågan på svenska livsmedel ökar. Varor med Från Sverige-
märkning ökar på första gången från 9,8% (2019) till 10,1% (2020). När det gäller andra
hållbarhetsmärkningar ser vi att UTZ och Rainforest Alliance har ökat från 1,5% (2019) till 1,7%
(2020), Fairtrade har sjunkit från 0,5% (2019) till 0,3% (2020) av livsmedelsförsäljningen och
Nyckelhålsmärkta varor har sjunkit i försäljning från 18,9% (2019) till 17,9% (2020).
Förpackningsfrågan är en annan viktig fråga för vårt hållbarhetsarbete kopplat till sortimentet. Coop
genomför ett intensivt arbete med förpackningar och plast. Hårdare lagstiftning från EU kommer att
träda i kraft under 2021 och förberedande arbete för att uppnå lagen har skett under hela 2020.
Arbete med plast och förpackningar är delvis branschgemensamt och sker då genom Svensk
Dagligvaruhandel (SvDH).
Under 2020 har arbete skett kring EU-ekologiskt, en förordning som styr hur vi ska hantera ekologiska
produkter på rätt sätt i våra flöden. Införandet av förordningen har dragit ut på tiden men Coop
Gruppen ligger väl i fas för införandet med redan klarar rutiner, checklistor etc. för butik och lager.
2.2     Våra leverantörer
Vi vill arbeta med leverantörer som delar vår syn på vad som är bra för människor, djur och natur. För
att vara en hållbar leverantör till Coop ska leverantören ha skrivit under Coops externa uppförandekod
och Coops varu- och leverantörskrav, vara tredjepartsreviderad samt långsiktigt bidra med ett hållbart
sortiment. Vår uppförandekod ställer särskilda krav gällande mänskliga rättigheter, korruption,
arbetsmiljö och miljö. Uppförandekoden baseras på internationellt vedertagna initiativ och standarder
såsom FN:s Global Compact, FN:s deklaration om de mänskliga rättigheterna, FN:s konventioner om
barns rättigheter och avskaffande av all slags diskriminering mot kvinnor, OECD:s riktlinjer för
multinationella företag samt ILO:s konventioner. Coops varu- och leverantörskrav ställer specifika
krav på bland annat djurvälfärd, hållbart fiske och utfasning av farliga kemikalier. Samtliga
leverantörer, deras underleverantörer och övriga affärs- och samarbetspartners omfattas av Coops
krav, som går längre än lagstiftningen kräver. Coop Varu- och leverantörskrav har reviderats under
2020.
                                                                                                      5(15)

Som inköpare av varor från ett stort antal leverantörer finns alltid en risk att krav och förväntningar
inte levs upp till av alla leverantörer. En liten andel av Coops inköp kommer från länder som BSCI
(Business Social Compliance Initiative) klassar som högriskländer, vilket kräver extra insatser kring
dessa inköp. Coop riskbedömer leverantörer och följer upp prioriterade leverantörer för att kontrollera
att kraven efterlevs. När det kommer till Coops egna varumärken (EVM) genomgår de en särskild
process som innebär noggrann kvalitetsgranskning. Under 2020 har färre revisioner genomförts då
det inte har gått att resa p.g.a. pandemin. Dock sker kontroller av dokumentation etc. löpande trots
pandemin och där det har varit möjligt har vi genomfört revisioner med lokala revisorer eller konsulter.
Arbete med revisioner som genomförs genom bl.a. besök i produktion i riskländer kommer att
återupptas så snart restriktioner kopplat till pandemin tas bort.
Vanliga år kontrollera kontinuerligt leverantörer till EVM-produkter genom besök och revisioner för att
säkerställa att de lever upp till produktsäkerhet, djurvälfärd och socialt ansvar. 2020 har varit speciellt
p g a pandemin och revisioner har inte alls gått att genomföra i samma utsträckning. När det kommer
till andras varumärken (AVM), så som Scan, Arla och Unilever, genomför Coop stickprovskontroller
för att kontrollera granskningen av deras värdekedjor. Alla leverantörer har drabbats av samma sak
kopplat till pandemin.
Då vi trots pandemin upptäcker avvikelser från vår varu- och leverantörskrav eller uppförandekod tar
vi gemensamt med leverantören fram en handlingsplan som vi följer upp för att se till att föreslagna
förbättringar sker. Skulle det inte ske kan det bli aktuellt att bryta affärsöverenskommelsen.
CSAB är ansvarig för den centrala partihandeln, vilket säkerställer riskbedömning, kvalitetsgranskning
och uppföljning. Det är även viktigt för oss att kunna erbjuda våra medlemmar och kunder ett lokalt
anpassat sortiment. Genom att även göra inköp från lokala producenter bidrar vi till ett bevarande av
en levande landsbygd och småskalig svensk produktion av hög kvalitet. Även lokala leverantörer
genomgår en gedigen urvalsprocess där vi bland annat ställer krav på att livsmedelscertifiering och
kollektivavtal finns på plats samt att leverantören uppfyller Coops uppförandekod för leverantörer och
Coops varu- och leverantörskrav.
2.3     Våra butiker, kontor och terminaler
Våra butiker ska vara så hållbara som det bara går. Med hållbara butiker menar vi butiker som drivs
med förnybar el, men även att varutransporterna in till butiken är hållbara och att kunderna guidas till
det hållbara sortimentet i butiken. En hög ambitionsnivå inom området är viktigt då merparten av vår
verksamhets direkta klimatpåverkan kommer från butiksdriften, i form av framförallt godstransporter
och köldmedia. Genom arbete med våra klimatmål enligt SBT (se 2.2) så kommer vi kunna följa vårt
arbete och sätta in rätt sorts insatser för att minska vår klimatbelastning.
                                                                                                      6(15)

Under pandemin 2020 har butikspersonal och våra kunder utsatts för prövningar. I butiken har
lösningar kring kundflöden setts över för att möjliggöra avståndstagande mellan kunder och mellan
kunder och personal. Skärmar har satts upp vid kassor och andra likande lösningar har genomförts,
allt för att skapa trygghet i butiken inte bara för kunden utan även för personalen. Veckovisa
uppdateringar från kriskansliet har visat vägen och varit ett stöd i att hitta rätt lösningar för butiken. (se
även avsnitt 6.1)
I tabellerna nedan redovisas total elförbrukning i MWh och växthusgasutsläpp.
Elförbrukning MWh inom Coop Gruppen totalt
  Elförbrukning                  2018                2019                2020
  El butiksdrift               429 862              386 368            434 495
  El lager                      21 601              22 468              21 928
  El huvudkontor                  751                  -*                 667
  Totalt                       452 213              408 837            457 090
*rapporteras inte under 2019.
                                                                                                        7(15)

Växthusgasutsläpp, Coop Gruppen, ton CO2-eqv. Samt för Coop Sverige AB (CSAB) och Coop
Logistik AB (CLAB) sammanslagna
  Serie                           2018               2019             2020               2020
                                                                                      CSAB och
                                                                                        CLAB
  Köldmedia (scope 1)            14 522             19 791           10 140               15
  Elförbrukning (scope 2)           -*                 -*               4                 0,2
  Elförbrukning (scope 3)           -*                 -*             4 746               233
  Fjärrvärme (scope 2)              -*                 -*             2 407               315
  Fjärrvärme (scope 3)              -*                 -*              431                56
  Tjänsteresor (scope 1)**        1 043               622              844                111
  Tjänsteresor (scope 3)**        1 119               416              515                114
  Godstransporter online            54                 -*             3 096               84
  (scope 3)
  Godstransporter logistik       19 004             21 219           27 368             27 368
  (scope 3)
  Transporter marknad             1 799                -*             1 500              1500
  (scope 3)
  Totalt                         37 541             42 048           51 051            29 796,2
* inga mätvärden
**Tjänsteresor har tidigare mäts endast som en post och då lagts som scope 3. Men då en stor del av
utsläpp från tjänsteresor kommer från leasade bilar bör de ligga inom scope 1 enligt GHG Protocol,
därför har vi nu även uppdaterat historiska data i denna uppdelning.
                                                                                                8(15)

Förändring utsläpp av växthusgaser i förhållande till 2008 års nivå, Coop Gruppen totalt
  Serie                      Förändring växtgasutsläpp, %
  2017                                     -59,6
  2018                                     -58,8
  2019                                     -53,5
  2020                                     -54,5
En viktig fråga för Coop är att minska matsvinnet i butik. Genom insatser så som förbättrade
beställningssystem som håller bättre koll på rätt mängd varor i butik, att göra färdigrätter av mat med
kort bäst-före-datum och att sänka priserna på varor har vi lyckats minska vårt svinn under de
senaste åren. Ett ställningstagande för minskat matsvinn har tagits under 2020. Matsvinn ska vara
mindre än 1% av omsättningen 2025. Arbetet med att nå det kommer följa tidigare insatser och
intensifieras under 2021.
2.4    Våra medarbetare
Det totala antalet medarbetare i Coop Gruppen är mer än 18 000 personer. Samtliga av dessa
omfattas av kollektivavtal och av vår interna uppförandekod. Våra policyer på personalområdet guidar
oss i vårt arbete för att ta det arbetsgivaransvar som åligger oss, bland annat i form av att vi genomför
lönekartläggningar och strävar efter att skapa en god arbetsmiljö samt att vara en attraktiv
arbetsgivare. Genom den interna uppförandekoden åtar sig medarbetaren att leva upp till våra krav
på god affärsetik och nolltolerans mot korruption. Coops interna uppförandekod, gäller för hela Coop
Gruppen.
6.1 Pandemin, påverkan och arbetet
Under 2020 har all personal utsatts för prövningar kopplat till pandemin. Det har påverkat vårt sätt att
arbeta i butik och direktkontakten med och mellan kunder i butiken. Diskussioner inom Svenska
Dagligvaruhandel kring skydd av olika slag och sätt att hantera kundflöden i butik har förts med
uppdateringar som följer lagen och för att skapa en samsyn inom handeln för skyddsåtgärder.
                                                                                                     9(15)

Personal med kontorsarbete har i stor utsträckning arbetat hemifrån via Teams, zoom eller liknande.
Aktiviteter som yoga, steg-tävlingar, gemensamma fika över nätet osv har tagits fram för att skapa
samhörighet.
Ett centralt kriskansli för hanteringen av pandemin skapades under 2020 som veckovis gett
organisationen riktade uppdateringar med riktlinjer på hur man ska hantera t ex kundflöden i butik,
svar på frågor som rör spridning av corona genom frukt och grönt eller plockgodis osv.
6.2 Visselblåsarfunktion
Det är viktigt för oss att medarbetare kan slå larm om de misstänker att något strider mot de etiska
riktlinjer som finns beskrivna i vår uppförandekod. Under 2017 inrättades en whistleblower-funktion
där medarbetare anonymt kan rapportera till en extern part om de misstänker eller upptäcker saker så
som säkerhetsrisker på arbetsplatsen, ekonomiska oegentligheter och korruption, allvarliga
trakasserier eller miljöbrott. Kanalen är öppen för alla medarbetare i Coop Gruppen. Antal ärenden
under 2020 som kom in via visselblåsarfunktionen är 41 stycken. Varav noll åtal för korruption.
Tabellerna nedan avser totalt antal anställda inom hela Coop Gruppen samt för Coop Sverige AB
(CSAB) och Coop Logistik AB (CLAB)
  Medarbetare                      2018          2019          2020          2020           2020
                                                                            CSAB            CLAB
  Medelantal medarbetare         10 438         11 910        11 422         448            1 073
  (st)
   - andel kvinnor (%)             62,9           62           63,1          58,6            19,4
  Antal medlemmar i                 83            82            75            9               7
  ledningsgruppen (st)
   - andel kvinnor (%)             24,1          24,4          28,0          22,2             0
  Antal tillsvidareanställda     11 199         11 447        13 015         500            1 097
  och provanställda (st)
   - andel kvinnor (%)             64,6          60,9          65,0          59,0            20,4
                                                                                                  10(15)

   - andel deltidsanställda      59,4      76,3     63,2   0,01   4,4
  (%)
  Antal tidsbegränsat           4 957      5 053   5 508    14    239
  anställda (st)
   - andel kvinnor (%)           67,2      64,9     66,5   85,7  17,6
  Totalt antal anställda       16 156     16 500  18 523   514   1 336
  Ålder och bakgrund               2018      2019    2020   2020  2020
                                                           CSAB  CLAB
  Genomsnittlig ålder (år)         34,9      36,1    35,1   41,9  39,6
  Andel med utomnordisk            14,1       -*       -*     **   **
  bakgrund (%)
*ej rapporterat
                                                          2020    2020
 Sjukfrånvaro och
 arbetsskador               2018        2019      2020    CSAB   CLAB
 Total sjukfrånvaro
 (%)                         5,9         6,2       7,1     2,3    12,6
  - kvinnor (%)              6,6         6,8       7,4     2,8    14,4
  - män (%)                  4,8         5,3       6,7     1,5    12,2
                                                                      11(15)

 Arbetsskador
 (antal)                    376              144             473                -*           200
 Olyckor / Tillbud
 (antal)                    274              447             877                -*           569
*data saknas från CSAB
  Personalomsättning          2018          2019            2020              2020           2020
                                                                              CSAB          CLAB
  Personalomsättning          14,1           12,6           12,0               12,4           2,5
  (%)
2.5     Vårt samhällsengagemang
Coop har en lång tradition av samhällsansvar i samverkan med våra medlemmar. Vårt
samhällsengagemang sker delvis genom ideella organisationer som alla har stor kompetens på sina
respektive områden. Biståndsorganisationen We Effect ger människor verktyg att själva ta sig ur
fattigdom. Under 2020 har We Effect fått in 9,5 miljoner kronor via Coop, KF och
konsumentföreningarna.
KF grundade 1983 biståndsorganisationen Vi-skogen som planterar träd i Kenya, Rwanda, Uganda
och Tanzania, där avskogning är ett enormt problem. Under 2020 har Vi-skogen fått in 9,8 miljoner
kronor via Coop, KF och Konsumentföreningarna, bland annat genom att kunder har valt att trycka på
biståndsknappen vid pantning. Genom bidraget har mer än 490 000 träd kunnat planteras.
3.      Summering av hållbarhetsrapport
  Miljö             Policyer: Coops arbete inom miljö styrs av vår policy för hållbar utveckling samt
                    fokusområdena miljöhänsyn och kemikaliekontroll, vilka vi bedriver vårt dagliga
                    arbete utifrån. Inom ramen för dessa framgår att vår verksamhet ska
                    kännetecknas av en hållbar resursoptimering och att vi bedriver ett aktivt arbete
                    inom områden så som matsvinn, resurshållning och energieffektivisering,
                    hållbar råvaruförsörjning, utfasning av särskilt farliga ämnen och råd om
                    kemikalier i vardagen till våra kunder och medlemmar. Leverantörer ska uppfylla
                                                                                                  12(15)

             de krav vi ställer i varu- och leverantörskraven. Det gäller t ex farliga ämnen,
             möjligheter till revisioner, lagstiftning osv.
             Resultat av policy: Resultatet av våra styrdokument på miljöområdet syns
             primärt i det arbete som vi bedriver inom våra tre målområden: hållbart
             sortiment, hållbara butiker och hållbara leverantörer. Detta arbete redogörs för
             ovan under respektive rubrik. Under 2020 har interna dialoger förts kring vårt
             klimatarbete och målbilder för det. Vi har satt Science Based Targets (SBT), dvs
             klimatmål i enlighet med Parisavtalets 1,5 graders mål (se avsnitt 2.2). Dessa
             kommer att godkännas under 2021. Vi har under 2020 utvecklat
             hållbarhetsdeklarationen (se avsnitt 2.1). Hållbarhetsdeklarationen visar på en
             produkts hållbarhetsavtryck utifrån tio parametrar, t ex biologisk mångfald,
             klimat och vatten. Under 2021 kommer fortsatt arbete med implementering
             internt i organisationen att fortsätta för att skapa förutsättningar för
             inköpsorganisationen att arbeta med den i dialog med våra leverantörer.
             Dessutom kommer den påbörjade utvecklingen av kundnära digitala lösningar
             att fortsätta med lansering mot konsument under första halvåret 2021.
             Risker och riskhantering: Som inköpare av stora mängder livsmedel och
             andra dagligvaror ligger de primära miljörelaterade riskerna för vår verksamhet i
             leverantörsledet. Vår kontroll är lägre där än i vår egen verksamhet eftersom vi
             inte har tillgång till alla leverantörers produktionsmiljöer och inte heller kan
             kontrollera alla. Dessutom har 2020s pandemi gjort att vi inte har kunnat
             genomföra revisioner i samma utsträckning som andra år. Riskerna att
             leverantörer inte bedriver verksamhet i linje med våra policyer är störst i de
             länder som klassas som högriskländer av bl.a. BSCI. Genom en kvalitetssäkrad
             och gedigen inköpsprocess ställer vi krav på leverantörerna bl.a. på
             riskminimering och på att vi kan genomföra revisioner. Vårt arbete för att
             minimera dessa risker beskrivs ovan under rubriken Våra leverantörer.
             Övergripande riskpolicy gäller för alla organisationer inom KF-sfären.
             Resultatindikatorer: Våra strategiskt prioriterade resultatindikatorer inom
             miljöområdet redovisas ovan under rubrikerna Vårt sortiment, Våra leverantörer
             och Våra butiker. De innefattar exempelvis vår klimatpåverkan kopplat till
             transporter och elförbrukning och från 2021 kopplat till SBT. Vi har under 2020
             byggt upp ett inköpssystem baserat på hållbarhetsdeklarationen. Det kommer
             gå i drift under 2021 och vara ytterligare ett sätt att mäta och styra utvecklingen
             av miljöarbete i våra varuflöden och produkter.
Sociala      Policyer: Arbetet för att säkra goda sociala förhållanden och personalrelaterade
förhållanden frågor styrs primärt av vår personalhandbok, arbetsmiljöpolicy samt vår interna
och personal och externa uppförandekod. Det är också en självklar del av vår policy för
             hållbar utveckling. Den externa uppförandekoden ska signeras av våra
             affärspartners och leverantörer. Den interna uppförandekoden gäller för
             samtliga organisationer och anställda inom KF-sfären som använder sig av eller
             arbetar under varumärket Coop. Den gäller även alla föreningar.
             Resultat av policy: Våra policyer guidar oss i vårt arbete för att ta det
             arbetsgivaransvar som åligger oss, bland annat i form av att vi genomför
             lönekartläggningar, systematiskt arbete med utvecklingssamtal och andra
             avstämningar som sker regelbundet och hela tiden strävar efter att skapa en
             god arbetsmiljö. En stor utmaning för personalen under 2020 var pandemin. Läs
             mer om hur vi underlättar kring arbetet med följderna av corona under avsnitt
             6.1. Vi arbetar ständigt för att stärka vår status som en attraktiv arbetsgivare
             och befinner oss för närvarande mitt i en kulturresa där vi ska fortsätta stärka
                                                                                              13(15)

            erbjudandet till våra kunder och stoltheten bland våra medarbetare. Under
            hösten 2020 genomgick vi en stor organisationsförändring som trädde i kraft
            den 1 november, där flera enheter och avdelningar fått både utökade och
            minskade ansvarsområden samt förändrad organisatorisk tillhörighet. Flera
            nyckelpersoner har fått lämna sitt arbete antingen permanent eller med ny
            organisatorisk tillhörighet.
            Risker och riskhantering: Framförallt medarbetare på terminal och i butik
            exponeras för fysiska hälsorisker genom pandemin och bl.a. genom tunga lyft
            och risken för rån. Systematiskt arbetsmiljöarbete hanteras via utbildningar till
            chefer både genom e-learning och fysiska utbildningar inom ramen för
            Coopskolan och introduktionsprogram för nyanställda samt med råd och
            anvisningar från krisgruppen kring pandemin. Vi arbetar även systematiskt med
            att förebygga rån och mildra konsekvenserna av rån genom utbildning, gedigna
            rutiner och införande av slutna kontanthanteringssystem och kontantfria kassor
            och snabbkassor. Övergripande riskpolicy gäller för alla organisationer inom
            KF-sfären.
            Resultatindikatorer: Resultatindikatorer redogörs under rubriken Medarbetare.
            Det är t.ex. personalomsättning, sjukfrånvaro och könsfördelning.
Mänskliga   Policyer: Via KF är Coop anslutet till FN:s Global Compact, vilket ställer krav
rättigheter på vårt arbete med mänskliga rättigheter. Detta tydliggörs i vår hållbarhetspolicy
            samt interna och externa uppförandekod. Våra uppförandekoder baseras på
            internationellt vedertagna standarder såsom FN:s deklaration om de mänskliga
            rättigheterna, FN:s konventioner om barns rättigheter och avskaffande av all
            slags diskriminering mot kvinnor, OECD:s riktlinjer för multinationella företag
            samt ILO:s konventioner. Varu- och leverantörskraven ställer tydliga krav på
            våra leverantörer och ska skrivas under och följas av alla leverantörer.
            Under 2020 har vi varit aktiva i starten av ETI Sverige. (Etichal Trading
            Initiative). ETI Sverige är en plattform för erfarenhetsutbyte, skapa samsyn kring
            mänskliga rättigheter inom handel. Medlemmar är inte bara livsmedelshandel
            utan även andra. Vi kommer fortsatt under 2021 utveckla vår roll i
            organisationen och ser att t ex hållbarhetsdeklarationen är en viktig del i den
            utvecklingen.
            Resultat av policyer: Våra styrdokument inom mänskliga rättigheter guidar
            såväl vårt interna arbete som de krav vi ställer på våra affärspartners, t ex
            leverantörer. Hur vi jobbar med detta i leverantörsledet beskrivs under rubriken
            Våra leverantörer (4).
            Risker och riskhantering: De främsta riskerna för överträdelser mot de
            mänskliga rättigheterna finns i vårt leverantörsled och då främst i de länder som
            klassas som högriskländer av t ex BSCI. Genom revision och en kvalitetssäkrad
            inköpsprocess synliggör vi överträdelser och ställer krav på åtgärder samt
            uppföljning. Hur vi arbetar med dessa inköp beskrivs under rubriken Hållbara
            leverantörer. Övergripande riskpolicy gäller för alla organisationer inom KF-
            sfären.
            Resultatindikatorer: Vi mäter bl.a. antal genomförda revisioner och under
            2020 har vi inte kunnat genomföra den planerade omfattningen av revisioner
            som det var tänkt eftersom corona pandemin har satt stopp för det. Vi kommer
            så snart vi kan under 2021 återuppta den ambitiösa planeringen och genomföra
            revisioner i produktion och då framförallt i riskländer. Vi ser dock vikten av att
                                                                                           14(15)

                bygga upp lokala kontakter för revisioner och kontroll så vi även under likande
                situationer som 2020 års pandemi kan fortsätta genomföra revisioner. Det är
                också ett sätt att minska resande från oss men är mer av karaktären att vi om vi
                har lokala kontakter kan utföra mer regelbundna revisioner och kan då lättare
                följa utvecklingen hos producenterna genom lokala kontakter. Under delen
                Våra leverantörer (4) beskriver vi hur vi arbetar med mänskliga rättigheter
                framför allt kring inköp av livsmedel.
Anti-korruption Policyer: Vår interna och externa uppförandekod och koden mot mutor, som är
                baserade på IMMs kod (Institutet Mot Mutor), är grunden för vårt anti-
                korruptionsarbete. Tillsammans skapar de en tydlighet för oss och gäller alla
                som verkar inom KF-sfären och under varumärket Coop. I uppförandekoden för
                medarbetare finns tydliga skrivningar kring gåvor.
                Resultat av policyer: Våra policyer som berör anti-korruption vägleder både
                vårt interna arbete och de krav vi ställer på våra affärspartners t ex leverantörer.
                Under rubriken Hållbara leverantörer beskrivs det arbete som görs i
                leverantörsledet. En whistleblower-funktion finns för att anställda anonymt ska
                kunna anmäla misstankar kring exempelvis mutbrott. Övergripande riskpolicy
                gäller för alla organisationer inom KF-sfären.
                Risker och riskhantering: De främsta riskerna för korruptionsbrott sker i vårt
                leverantörsled och då främst i de länder som klassas som högriskländer av bl.a.
                BSCI. Genom våra revisioner, vår tydliga inköpsprocess och vår gedigna
                kvalitetssäkring minskar vi riskerna för korruption i leverantörsleden. Hur vi
                arbetar med dessa inköp beskrivs under rubriken Våra leverantörer (4). Även i
                den egna verksamheten finns en risk för korruptionsbrott, bland annat vid lokala
                inköp som görs i konsumentföreningarna och vid kontakt med befintliga och
                potentiella leverantörer. Den risken minimeras bland annat genom den
                whistleblower-funktion som har införts samt genom de rutiner som appliceras
                vid lokala inköp.
                Resultatindikatorer: Vi beskriver mer kring arbetet med anti-korruption under
                delen Våra leverantörer (4).
                                                                                               15(15)
",2020,SR,SE,COOPSWED
